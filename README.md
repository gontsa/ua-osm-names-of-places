# OpenStreetMap based names of places of Ukraine

## Назви населених пунктів України на основі даних OpenStreetMap.org

Цей проект є відкритою базою даних населених пунктів України. У цьому проекті зібрані назвинаселених пунктів, їх тип та приналежність до певних громад, районів та областей всіх населених пунктів України за допомогою сервісу Overpass-turbo на основі даних OpenStreetMap. Для опрацювання та підготовки даних я використовував QGIS.

Ці дані можуть бути корисні для того, щоб знайти відповідність населеного пункту адміністративно-територіального устрою, а також для використання в геоінформаційних системах та додатках. Кожен населений пункт має КАТОТТГ — кодифікатор адміністративно-територіальних одиниць та територій територіальних громад. Наявність у вашому проекті ID в структурі даних OpenStreetMap є дуже корисною, оскільки дозволяє швидко та точно знайти населений пункт на мапі, використовуючи API OpenStreetMap або інші програмні інструменти.

У проекті також наведені назви старі, попередні населених пунктів та їх поштові індекси за наявності. Однак, у зв'язку з міркуваннями безпеки, географічні координати не наведені в даних. Якщо ви використовуєте дані з OpenStreetMap, ви можете легко отримати координати кожного населеного пункту, використовуючи API OpenStreetMap. За допомогою запитів до API OpenStreetMap ви можете отримати географічні координати населених пунктів за їх ID або за назвою.

Отже, проект бази даних населених пунктів України містить інформацію про назви та приналежність до певних громад, районів та областей всіх населених пунктів України, а також їх КАТОТТГ коди.



*Назви населених пунктів тимчасово окупованих територій (ТОТ) можуть не мати 
відповідника в новому адміністративно-територіальному устрою (нові райони, громади) або назва може бути записана російською. Це тимчасове рішення в цьому датасеті. Відповідно закону України формування громад та нових районів, як і перейменування населених пунктів відбудеться після деокупації.*

### Структура атрибутивних даних:

**osm_id** — це числовий ідентифікатор, який присвоюється кожному елементу в базі даних OpenStreetMap (OSM). Його можна підставити в URL https://www.openstreetmap.org/node/osm_id наприклад https://www.openstreetmap.org/node/337689040 і отримати всі наявні базі даних OSM позначенння відповідно цієї точки населеного пункту.

**katotth** — КАТОТТГ — новийкодифікатор адміністративно-територіальних одиниць та територій територіальних громад з 2020 року.

**koatuu** — Класифікатор об'єктів адміністративно-територіального устрою України (КОАТУУ) — структурований перелік усіх адміністративно-територіальних одиниць України, що підтримувався і публікувався державними статистичними відомствами України з 1997 до 2020 року. Його попередником був загальносоюзний класифікатор «СОАТО», а наступником став кодифікатор «КАТОТТГ». 

**name** — назва населеного пункту українською (крім ТОТ, там можуть назви відрізнятись)

**name:uk** — уточнення назв українською мовою у випадку назви російською на ТОТ.

**place** — тип поселення в базі даних OSM: city, town, village, hamlet.

**population** — приблизна чисельність населення.

**postal_code** — поштовий код (якшо є)

**old_name** — стара назва населенного пункту до останнього перейменування (якшо є)

**old_name:uk** — уточнення українською для випадків розташування населених пунктів на тимчасово окупованих територіях.

**region** — повна назва регіону — області, чи місту з особливим статусом.

**rayon** — повна назва району.

**hromada** — повна назва територіальної громади.

Ви можете використовувати ці дані для визначення наявності в певній одиниці адміністративно-територіального устрою відповідного населенного пункту, для статистичної обробки, використовувати для побудови власних баз даних тощо.

В планах:

- додати англійську версію назв

- додати географічні координати

- можливо дотати окремі атрибутивні дані чи інші типи локацій.

Це не комерційний проект, то ж за бажанням можете його підтримати на buymeacoffee [Fedir Gontsa is making beautiful maps](https://www.buymeacoffee.com/gontsa)

____

### Ліцензія

OpenStreetMap[®](https://www.openstreetmap.org/copyright#trademarks) is *open data*, licensed under the [Open Data Commons Open Database License](https://opendatacommons.org/licenses/odbl/) (ODbL) by the [OpenStreetMap Foundation](https://osmfoundation.org/) (OSMF).

Ви можете вільно копіювати, розповсюджувати, передавати та адаптувати наші дані,
якщо ви посилаєтесь на OpenStreetMap та її дописувачів. Якщо ви змінюєте або створюєте на основі наших даних, ви можете розповсюджувати результат тільки під тією ж ліцензією. Повний повний [юридичний кодекс] (https://opendatacommons.org/licenses/odbl/1.0/) пояснює ваші права та обов'язки.

Our documentation is licensed under the [Creative Commons Attribution-ShareAlike 2.0](https://creativecommons.org/licenses/by-sa/2.0/) license (CC BY-SA 2.0).
